**Decomposition**

**NE,NEDEN**

Decomposition, bir sistemin, kodun veya bir sorunun parçalara bölünmesidir.

Karmaşıklığın üstesinde gelme tekniği eski zamanlardan beri kullanılmaktadır. Bu da ‘’böl ve yönet’’ ile aynı mantığa dayanmaktadır. Bunun sebebi ise sorunun; kavranmasını, anlaşılmasını, programlanmasını ve bakımını kolaylaştırmaktır. Ayrıştırma sayesinde, bir hata yapıldığında o hata kolayca bulunabilir, böylece zaman kazanılmış olur. Aynı anda birçok farklı aşamayla uğraşmak, bir problemi küçük parçalara bölmekten ve her birini teker teker çözmekten daha zordur. Problemi küçük parçalara bölmek daha detaylı inceleme imkanı sunar. Bunun haricinde karışık bir yapıyı ayrıştırdığınızda, o yapının nasıl çalıştığını anlamak daha kolaydır. Decomposition’da bir başka fayda da programcıların diğer programlar için faydalı kod parçalarını kolayca kopyalayıp yeniden kullanmalarına izin vermesidir.

**NASIL**

Örnek olarak yazılım konusundan bağımsız, bir dedektifin olayı çözmesini ele alabiliriz. Durum ayrıştırılarak küçük küçük sorular haline getirilir. İşlenen suç neydi? Neden işlendi? Nerede işlendi? gibi sorularla çözüm kolaylaştırılır.

Başka bir örnek vermek gerekirse, bilgisayar oyunu yapmayı örnek olarak verebiliriz. Bunun adımlara bölünerek başlanması gerekmektedir. Kabaca söyleyecek olursam bir fikir bulunmalı, grafikleri düşünülmeli, kodları yazılmalı, test edilmeli, kodlardaki hatalar düzeltilmeli ve geliştirmeler-güncellenmeler eklenmelidir. Bir bilgisayar oyunu yapmak karmaşık bir süreçtir ancak küçük görevlere bölündüğünde bunu çok daha basite indirgeyebilirsiniz.
